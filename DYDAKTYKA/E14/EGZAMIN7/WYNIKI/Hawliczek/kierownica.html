<html>
<head>
<style type="text/css">
body {
	font-family: Verdana;
}
</style>
</head>
<body>
<center>
<b>Kierownica rowerowa</b> – element roweru służący do zmiany kierunku ustawienia płaszczyzny koła skrętnego (lub kół) w stosunku do osi roweru, jednocześnie jeden z trzech punktów podparcia rowerzysty (obok pedałów i siodełka).<br /><br />

W większości rowerów kierownica znajduje się bezpośrednio nad przednim kołem i sprzężona jest sztywno z widelcem koła poprzez wspornik i stery. Kształt kierownicy zależy od przeznaczenia roweru, wymogów użytkownika i w pewnym zakresie od aktualnej mody.<br /><br />

W rowerach szosowych stosuje się wykrzywioną kierownicę (tzw. gięcie, baranek). Można ją trzymać w położeniu górnym i dolnym. Pozwala to na zmniejszenie oporów aerodynamicznych. Szerokość kierownicy szosowej powinno się dobierać w zależności od szerokości barków kolarza oraz stylu jazdy. Najczęściej spotykane szerokości kierownic szosowych to 40 cm, 42 cm, 44 cm i 46 cm. Współcześnie istnieje kilka rodzajów kierownic szosowych - oprócz tradycyjnych stosuje się tzw. "anatomiczne", ze specjalnie wyprostowanym miejscem na dolnym fragmencie łuku.<br /><br />
Kierownica szosowa o anatomicznym profilu

Kierownice w rowerach torowych są bardzo podobne do tych z rowerów szosowych, różnią się nieco głębszym profilem wygięcia (dla lepszej aerodynamiki) i są węższe (zazwyczaj do 38 cm).<br /><br />

W rowerach górskich kierownice są proste, czasami z niewielkim wychyleniem, zazwyczaj szersze niż kierownice szosowe (szerokość w okolicach 58 cm).
</center>
</body>
</html>