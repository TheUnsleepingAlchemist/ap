<html>
<head>
<style type="text/css">
body {
	font-family: Verdana;
}
</style>
</head>
<body>
<center>
<b>Rama rowerowa</b> to podstawowa część roweru, tworząca jego szkielet. Do ramy przymocowane są wszystkie pozostałe części rowerowe.<br /><br />

<h2>Budowa ramy</h2><br /><br />

Klasyczna rama rowerowa składa się trójkąta głównego, na który składa się rura podsiodłowa, rura górna i rura dolna. W miejscu połączenia rury podsiodłowej i dolnej znajduje się tuleja suportowa, do której są przymocowane korby. Rura górna i dolna schodzą się przy główce ramy, do której z kolei przymocowany jest widelec.<br /><br />

Trójkąt główny określa podstawowe cechy geometryczne ramy, które decydują o jej charakterze. Ramy sportowych rowerów górskich oraz szosowych mają zwykle długą rurę górną, mocno nachyloną rurę podsiodłową i krótką główkę, co wymusza rozciągniętą i pochyloną pozycję rowerzysty. Natomiast w rowerach miejskich i turystycznych rura górna jest znacznie krótsza, a główka ramy znacznie dłuższa co wymusza na rowerzyście pozycję bardziej wyprostowaną.<br /><br />

W niektórych rowerach turystycznych i miejskich górna rura głównego trójkąta jest często silnie opuszczona i wygięta w łuk, co zwiększa masę takiej ramy i obniża jej wytrzymałość, chociaż ułatwia dosiadanie roweru.<br /><br />

W górskich rowerach posiadających pełną amortyzację często nie występuje klasyczny trójkąt główny, lecz mają one szkielet o kształcie zbliżonym do litery "Y".<br /><br />

Do trójkąta głównego są zwykle przymocowane tylne widełki, składające się dwóch rurek górnych, dwóch dolnych oraz dwóch haków, do których przykręca się oś (zamontowaną w piaście) tylnego koła oraz przerzutkę. W droższych ramach przerzutka jest zwykle przykręcana do wymiennego haka przerzutki, wykonanego z bardziej miękkiego od ramy metalu, dzięki czemu po np.: uderzeniu przerzutką w kamień ulega zniszczeniu wymienny hak, a nie cała rama.
</center>
</body>
</html>